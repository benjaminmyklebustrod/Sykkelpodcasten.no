## Velkommen til Sykkelpodcasten

- [Hvordan bidra](#bidra-til-sykkelpodcasten)
- [Informasjon til podcastgjester](#informasjon-til-gjester-om-opptak)

Snart kommer Sykkelpodcasten
Er du glad i sykkel til transport, eller ønsker å sykle mer? Til jobben, til butikken, eller kanskje på sommerferie? Lurer du på hva du må ha i orden for å sykle på vinteren, eller hvorfor sykkelfeltene er så smale, eller hva en longtail er? Har du lyst til å høre fra dem som har tenkt litt lenger eller gjort noe litt mer med eller på sykkel? Da er sykkelpodcasten noe for deg. Kommer snart!


I mellomtiden, si gjerne fra om det er tema du vil høre om, som har med transportsykkel, hverdagssykling, sykkeltur, sykkelhjul, gamle sykler, nye sykler, ja nært sagt hva som har med sykkel å gjøre. Men ikke Tour de France, eller annen konkurranse. Det er det andre som prater om.

Jeg heter Benjamin Myklebust Rød, er halvautodidakt sykkelreparatør, sykkelpromotør og sykkelposør. Har syklet på gamle racere, nye elsykler, sammenleggbare sykler, med kasse og vogn, med hjuletre på slep, og Kiwi-poser på styret. Bli med: lær mer, skap sykkeltur, og kom deg på sykkelen!
![Image](https://github.com/benjaminmyklebustrod/Sykkelpodcasten.no/blob/master/IMG_4919.JPG?raw=true)

## Hør podcasten her
<iframe src="https://anchor.fm/benjamin-myklebust-rd/embed" height="102px" width="400px" frameborder="0" scrolling="no"></iframe>

## Bidra til Sykkelpodcasten

Du kan bidra til podcasten!

Vil du foreslå noen som kan noe spesielt om sykkel eller kan fortelle en inspirerende historie, så send inn ditt forslag.

Har du lyst til å profilere din bedrift eller produkt i podcasten er det samme beskjed: Ta kontakt!

*[Send epost](mailto:benjamin.myklebust.rod@gmail.com?subject=Innspill til Sykkelpodcasten.no)*

## Informasjon til gjester om opptak
For at lyden skal bli best mulig når vi ikke gjør opptaket sammen, er det aller beste at vi tar hvert vårt opptak av vår egen stemme. Det beste er da at du bruker hodetelefoner med mikrofon, slik at min stemme ikke høres på ditt opptak. Da har jeg muligheten til å sette i sammen to lokale opptak, slik at lyden ikke er tatt opp over internett.

Det enkleste for å ta opp din stemme lokalt er å gjøre et opptak på datamaskinen mens samtalen pågår.

[Dersom du bruker en PC med Windows kan man starte programmet som heter «taleopptak», og gjøre et opptak under samtalen, og så send filen til meg.](https://www.windowscentral.com/how-record-sound-using-voice-recorder-app-windows-10)

Dersom du [bruker Mac kan man bruke Quicktime.](https://support.apple.com/no-no/guide/quicktime-player/qtpf25d6f827/mac)

Et annet alternativ er å gjøre et opptak med mobilen og mobilens hodetelefoner, og en app som «Taleopptak» på iPhone eller tilsvarende.

Dette kan vi gå igjennom når vi starter samtalen.
Ellers:

- Prøv å unngå å skrible og pirke på måter som slår inn på mikrofonen
- Ta gjerne med et glass vann
